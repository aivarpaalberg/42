# Kuidas avada rakendusi ja faile

Arvutist ilma rakendustarkvarata on kasutajale vähe kasu. Selleks et arvutiga midagi korda saata \(õppida, töötada või meelt lahutada\) vajab arvuti **rakendusi** \(_applications_\). Veebi sirvimiseks on brauser; e-kirjade lugemiseks, fotode töötlemiseks ja esitluste koostamiseks on oma rakendused.

Selleks, et neid rakendusi kasutama hakata on vaja need kõigepealt üles leida ja avada. Paljude rakenduste kasutamise tulemuseks on fail \(_file_\) milles me oma tegevuse tulemuse salvestame ja mida meil hiljem vaja võib minna. Seetõttu on rakenduste ja failide leidmine ning avamine arvuti kasutamisel oluline ja tähtis oskus. 

Kasutajad on erinevad ja sama erinevad on ka nende eelistused. Hea operatsioonisüsteem pakub seetõttu sama tulemuse saavutamiseks erinevaid viise. Rakendusi ja faile saab avada kasutades klaviatuuri või hiirt.  

## Klaviatuur ja Spotlight

Rakenduste ja failide leidmiseks ning avamiseks on macOS-is rakendus Rambivalgus \(_Spotlight_\). 

Ava Rambivalgus \(_Spotlight_\) kasutades klahvikombinatsioni ⌘ + ␣ \(_command_  + _space_\)



![](../.gitbook/assets/spotlight.png)



