# Kuidas avada rakendusi ja faile

[Arvutist](../terminid/sonastik/arvuti-computer.md) (_computer_) ilma [rakendustarkvarata](../terminid/sonastik/rakendustarkvara-application-software.md) (_application software_) on kasutajale vähe kasu. Selleks et arvutiga midagi korda saata (õppida, töötada või meelt lahutada) vajab arvuti [rakendusi](../terminid/sonastik/rakendustarkvara-application-software.md) (_applications_). Veebi sirvimiseks on brauser; e-kirjade lugemiseks, fotode töötlemiseks ja esitluste koostamiseks on oma rakendused.

Selleks, et neid rakendusi kasutama hakata on vaja need kõigepealt **üles leida ja avada**. Paljude rakenduste kasutamise tulemuseks on [fail](../terminid/sonastik/fail-file.md) (_file_) mille me [salvestame](../terminid/sonastik/salvestama-to-store.md) (_store)_ [mäluseadmesse](../terminid/sonastik/maeluseade-storage-device.md) (_storage device_). [Talletatud](../terminid/sonastik/talletama-to-store.md) faili taasavades on võimalik jätkata seisust, millal toimus viimane salvestamine.

Eespool toodud põhjustel on rakenduste ja failide leidmine ning avamine arvuti kasutamisel oluline ja tähtis rutiin. [Rutiin](https://sonaveeb.ee/search/unif/dlall/dsall/rutiin/1) on  siin tähenduses `üksluine kordus` s.t. midagi, mida on vaja korduvalt teha kuid mis ei ole meie tegevuse eesmärk. Meie eesmärk on **kasutada** rakendusi ja faile, seega on teekond nende leidmiseks ja avamiseks vaid vahend jõudmaks eesmärgini. on üks tüütu kuid kohustuslik etapp mille tahaks võimalikult kiiresti läbida ja seljataha jätta.&#x20;

Rutiinsete tegevuste korral on oluline leida viis nende kiireks ning alateadlikuks täitmiseks. Käies me ei keskendu sellele kuidas meie jalad liiguvad ning sarnaselt peaks toimuma rakenduste ja failide avamine - meie sõrmed teevad selle töö ära ilma, et me sellele peale eriti mõtleks. &#x20;

Kasutajad on erinevad ja sama erinevad on ka nende eelistused. Hea operatsioonisüsteem pakub seetõttu sama tulemuse saavutamiseks erinevaid viise. Rakendusi ja faile saab avada kasutades klaviatuuri või [osutusseadist](../terminid/sonastik/osutusseadis-pointing-device.md#taehendus).&#x20;

## Spotlight

Rakenduste ja failide leidmiseks ning avamiseks on macOS-is rakendus **Spotlight** (_Rambivalgus_).&#x20;

See on graafilises kasutajaliideses (GUI) kõige kiirem viis rakenduste ja failide leidmiseks ja avamiseks. Selle eelisteks on:

* kasutatav klaviatuurilt s.t. pole vaja kasutada [osutusseadist](../terminid/sonastik/osutusseadis-pointing-device.md) (_pointing device_)
* pole vaja  teada rakenduse või faili asukohta ning liikuda [kaustade](../terminid/sonastik/kaust-folder.md) (_folder_) hierarhias

### Spotlight avamine

Spotlight (_Rambivalgus_) avamiseks on erinevad võimalused:

* vajuta klaviatuuril üheaegselt ⌘ + ␣ (command + space)
* klõpsa luubi ikoonil menüüriba (_menu bar_) paremas ääres

Klaviatuurilt avamine on kõige kiirem ning kuna otsing tuleb igal juhul sisestada klaviatuurilt pole vaja käsi klaviatuurilt tõsta ja otsida klõpsamiseks osutusseadist.

Spotlighti avades kuvatakse otsinguaken:

![](../.gitbook/assets/Spotlight.png)

### Spotlight akna asukoha muutmine

Spotlight otsingu aken avaneb vaikimisi keset ekraani. Kui soovite, saate selle asukohta muuta - lihtsalt vajutage aknal ja lohista (_click, hold and drag_).

### Kiirklahvid

Spotlight kiirklahvid:

| Klahvivajutused         | Tulemus                  | Millal vajalik                                      |
| ----------------------- | ------------------------ | --------------------------------------------------- |
| ⌘ + ␣ (Command + Space) | Ava/sulge Spotlight aken | Soovid midagi otsida, soovid jätta otsimise pooleli |
|                         |                          |                                                     |
|                         |                          |                                                     |
|                         |                          |                                                     |

