# Kuidas avada rakendusi ja faile

[Arvutist](../terminid/sonastik/arvuti-computer.md) (_computer_) ilma [rakendustarkvarata](../terminid/sonastik/rakendustarkvara-application-software.md) (_application software_) on kasutajale vähe kasu. Selleks et arvutiga midagi korda saata (õppida, töötada või meelt lahutada) vajab arvuti [rakendusi](../terminid/sonastik/rakendustarkvara-application-software.md) (_applications_). Veebi sirvimiseks on brauser; e-kirjade lugemiseks, fotode töötlemiseks ja esitluste koostamiseks on oma rakendused.

Selleks, et neid rakendusi kasutama hakata on vaja need kõigepealt **üles leida ja avada**.&#x20;

Paljude rakenduste kasutamise tulemuseks on [fail](../terminid/sonastik/fail-file.md) (_file_) mille me [salvestame](../terminid/sonastik/salvestama-to-store.md) (_store)_ [mäluseadmesse](../terminid/sonastik/maeluseade-storage-device.md) (_storage device_). [Talletatud](../terminid/sonastik/talletama-to-store.md) faili taasavades on võimalik jätkata seisust, millal toimus viimane salvestamine.

Eespool toodud põhjustel on rakenduste ja failide leidmine ning avamine arvuti kasutamisel oluline ja tähtis rutiin. [Rutiin](https://sonaveeb.ee/search/unif/dlall/dsall/rutiin/1) on  siin tähenduses `üksluine kordus` s.t. midagi, mida on vaja korduvalt teha kuid mis ei ole meie tegevuse eesmärk.&#x20;

Meie eesmärk on **kasutada** rakendusi ja faile, seega on teekond nende leidmiseks ja avamiseks vaid vahend jõudmaks eesmärgini. Rakenduste ja failide leidmine ning avamine on üks tüütu kuid kohustuslik tegevus mille tahame võimalikult kiiresti läbida ja seljataha jätta.&#x20;

Rutiinsete tegevuste korral on oluline leida viis nende kiireks ning alateadlikuks täitmiseks. Käies me ei keskendu sellele kuidas meie jalad liiguvad ning sarnaselt peaks toimuma rakenduste ja failide avamine - meie sõrmed teevad selle töö ära ilma, et me sellele peale eriti mõtleks. &#x20;

Kui rakenduse või faili leidmine võtab kaua aega ja/või nõuab suurt keskendumist võib juhtuda, et "kohale jõudes" on juba meelest läinud, mida täpselt teha tahtsime ning tuleb teha täiendav pingutus selleks, et saada fookus tagasi.

Kasutajad on erinevad ja sama erinevad on ka nende eelistused. Hea operatsioonisüsteem pakub seetõttu sama tulemuse saavutamiseks erinevaid viise. Nii on ka rakenduste ja failide avamisega macOS-is.

Rakendusi ja faile saab avada kasutades klaviatuuri või [osutusseadist](../terminid/sonastik/osutusseadis-pointing-device.md#taehendus) ([hiir](../terminid/sonastik/hiir-mouse.md), puuteplaat)&#x20;

## Spotlight

Rakenduste ja failide leidmiseks ning avamiseks on macOS-is rakendus **Spotlight** (_Rambivalgus_).&#x20;

See on graafilises kasutajaliideses (GUI) kõige kiirem viis rakenduste ja failide leidmiseks ja avamiseks. Selle eelisteks on:

* kasutatav klaviatuurilt s.t. pole vaja kasutada [osutusseadist](../terminid/sonastik/osutusseadis-pointing-device.md) (_pointing device_)
* pole vaja  teada rakenduse või faili asukohta ning liikuda [kaustade](../terminid/sonastik/kaust-folder.md) (_folder_) hierarhias

### Spotlight avamine ja sulgemine

Spotlight (_Rambivalgus_) avamiseks on erinevad võimalused:

* vajuta klaviatuuril üheaegselt ⌘ + ␣ (command + space)
* klõpsa luubi ikoonil [menüüriba](../terminid/sonastik/menueueriba-menu-bar.md) (_menu bar_) paremas ääres

Klaviatuurilt avamine on kõige kiirem ning kuna otsing tuleb igal juhul sisestada klaviatuurilt pole vaja käsi klaviatuurilt tõsta ja otsida klõpsamiseks osutusseadist.

Juhul, kui oled Spotlighti avanud kogemata või mõtlesid ümber ning ei soovi Spotlighti kasutada, siis saab sellest väljuda:

* vajuta klaviatuuril taas üheaegselt ⌘ + ␣ (command + space)
* vajuta ␛klahvi (paoklahv)

Spotlight avaneb [hüpikaknana](../terminid/sonastik/huepikaken-pop-up-window.md) (_pop-up window_) ja [kursor](../terminid/sonastik/kursor-cursor.md) (_cursor_) on vaikimisi aktiivne otsingu sisestamiseks:

![](../.gitbook/assets/Spotlight.png)

### Spotlight akna asukoha muutmine

Spotlight otsingu [hüpikaken](../terminid/sonastik/huepikaken-pop-up-window.md) avaneb vaikimisi ekraani keskel-üleval.

Kui soovite, saate hüpikakna asukohta muuta - lihtsalt klõpsake aknal, hoidke allavajutatuna ja lohistage (_click, hold and drag_) soovitud asukohta.

Spotlight [hüpikakna](../terminid/sonastik/huepikaken-pop-up-window.md) vaikimisi asukoha taastamiseks klõpsake ja hoidke all luubi ![](../.gitbook/assets/magnifyingglass@2x.png) [ikooni](../terminid/sonastik/ikoon-icon.md) (_icon_) [menüüribal](../terminid/sonastik/menueueriba-menu-bar.md) (_menu bar_).

### Kiirklahvid

Alljärgnevate kiirklahvid toimimise eelduseks on avatud Spotlight aken.

| Klahvivajutused         | Tegevus                  | Millal vajalik                    |
| ----------------------- | ------------------------ | --------------------------------- |
| ⌘ + ␣ (Command + Space) | Ava/sulge Spotlight aken | otsingu alustamine või lõpetamine |
|                         |                          |                                   |
|                         |                          |                                   |
|                         |                          |                                   |

