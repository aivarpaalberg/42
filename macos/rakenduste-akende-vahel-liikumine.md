# Rakenduste akende vahel liikumine

## Taustaks

Kui avada [rakendus](../terminid/sonastik/rakendustarkvara-application-software.md) (_app_) Mac [arvutis](../terminid/sonastik/arvuti-computer.md) siis avaneb töölaual (desktop) selle rakenduse [aken](../terminid/sonastik/aken-window.md) (window). Aktiivne saab olla ainult üks rakendus korraga; [menüüribal](../terminid/sonastik/menueueriba-menu-bar.md) (menu bar) on näha aktiivse rakenduse nimi paksult (bold) ja konkreetse rakenduse [menüü](../terminid/sonastik/menueue-menu.md).

Mõned rakendused (näiteks Safari, Mail jpt) lubavad avada mitu [akent](../terminid/sonastik/aken-window.md) või erinevat tüüpi aknaid üheaegselt. macOS pakub mitmeid võimalusi rakenduste ja nende akende haldamiseks.

[Akende](../terminid/sonastik/aken-window.md) kaudu suhtlevad [kasutajad](../terminid/sonastik/kasutaja-user.md) rakendusega ning seetõttu on see oluline osa kasutajakogemusest. Akende kasutamise oskus tõstab arvuti kasutamise tõhusust. Ilma rakendusteta pole arvutist eriti kasu ja kuna kogu suhtlus rakendustega toimub läbi akende siis on nende kasutamise ja käitlemise oskus oluline osa arvutikasutamise (baas)oskusest.&#x20;

Akende kasutamises võib eristada kahte olekut:&#x20;

* aknad ühe rakenduse piires (ühe rakenduse aknad)
* erinevate rakenduste aknad.

See on üsna tavapärane, et üks rakendus on avatud mitmes aknas (nt Safari); samuti on tavapärane et korraga on avatud rohkem kui üks aken (nt brauser ja meilirakendus). Kui aknaid on rohkem avatud muutub akende kasutamise oskus väga oluliseks vastasel korral ei leia üles vajalikku rakendust või siis rakenduse vajalikku akent. Selleks on operatsioonisüsteemi sisse ehitatud rikkalikud võimalused akende käitlemiseks, seda nii klaviatuurilt või [osutuseadisega](../terminid/sonastik/osutusseadis-pointing-device.md) (hiir, puuteplaat).

Iga kasutaja eelistused on erinevad, seetõttu on ka operatsioonisüsteemi siseehitatud võimalused väga erinevad - kes eelistavad teha võimalikult palju klaviatuurilt (kiireim tee, kuid nõuab klahvikombinatsioonide meeldejätmist) teised kes üritavad kõike teha osutusseadmega ning ilmselt on enamus kasutajaid vahepeal - korduvaid asju mida tehakse igapäevaselt ja tihti kasutades klahvikombinatsioone klaviatuuril (sest neid tasub õppida töö kiirendamiseks) ning harvemini kasutatavaid asju osutuseadmega, sest nend äraõppmine ja meeldejätmine ei tasu ära. Seda eriti seetõttu, et järgmiseks kasutuskorraks võib õpitu juba meelest läinud olla.

Seega on mõistlik kui avastate end mingit asja korduvalt tegemas uurida välja, kas seda saab klaviatuuril ka teha ning võtta see kasutusele. See mitte ainult ei võimalda teil arvutit tõhusamal kasutada - see annab ka tunde, et ei ole alustaja vaid edasijõudnud arvutikasutaja.

Kui avada rakendus siis avaneb ta aknas. Seda akent saab töölaual (Desktop) liigutada kasutades osutusseadet. Akna suuruse muutmiseks on vaja [osuti](../terminid/sonastik/osuti-pointer.md) (_pointer_) liigutada akna piirile mille tagajärjel muutub kursor kahe noolega  kui kursor viia nurka, siis muutub akna suurus proportsionaalselt.

Aknaid saab:

* **Liigutada** (lohista aken tema 'title bar' kasutades kuhu tahad. NB! Mõningaid aknaid ei saa liigutada).
* **Joondada** (lohista aknad üksteise lähedale - kui üks aken läheneb teisele, siis nad joonduvad ilma 'overlapping', selliselt saab joondada rohkem kui kaks akent).
* [Mestida](../terminid/sonastik/mestima-to-merge.md)(_merge_) kõik aknad ühte sakkidega aknasse (vali [menüüribalt](../terminid/sonastik/menueueriba-menu-bar.md) Window > Merge All Windows)

### Sama programmi erinevad aknad ühte aknasse

Mine progammi menüüribal Window > Merge All Windows (sellele saab omistada klahvikombinatsiooni).

Kui eelistate kasutada ühte programmiakent, siis tuleb minna rakenduse eelistustesse (preferences). Näiteks Safari puhul on võimalik valida sakil 'Tabs' alt 'Open pages in tabs instead of windows' valikutega 'Automatically', 'Never', 'Always'.
