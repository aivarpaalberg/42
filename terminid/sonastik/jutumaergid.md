---
description: >-
  Pythonis kasutatakse jutumärke sõne (str) literaali kirjutamiseks. Pythoni
  jutumärgid erinevad eesti keele jutumärkide kirjutusviisist.
---

# jutumärgid \(quotes\)

## Tähendus

{% hint style="info" %}
Pythonis kasutatakse jutumärke [sõne](../../python/sisseehitatud-tueuebid/sone-str/) \(_string_\) [literaali](literaal-literal.md) \(_literal_\) kirjutamiseks. Pythoni jutumärgid erinevad eesti keele jutumärkide kirjutusviisist.
{% endhint %}

## Eesti keel ja Python

[Loomulikus keeles](loomulik-keel-natural-language.md) \(_natural language_\) on jutumärgid paaris kirjavahemärgid, mida kasutatakse otsese kõne, tsitaadi või väljendi mitteotsese tähenduse eristamiseks tekstis.

Eesti keeles ei ole jutumärkide [ühest kirjutusviisi sätestatud](https://opleht.ee/2014/05/keelekaste-juttu-markidest-jutumarkidest/). Enamasti kasutatakse: `„ ”`, `„ “`, `” ”`, `“ ”`, `« »`

Inimese jaoks pole teksti sisu ja selle mõistmise jaoks oluline, millised jutumärgid täpselt välja näevad \(senikaua kui neid jutumärkidena ära tuntakse\). Arvutite ja [programmide](programm-program.md) puhul aga nii ei saa. Arvutile antavad käsud peavad olema üheselt arusaadavad.

Pythonis kasutatavad jutumärgid on:

* ülakomaga jutumärk `' '` 
* kahe ülakomaga jutumärk `" "`
* jutumärgid kolmekordselt `''' '''`, `""" """` 

Eesti asetusega klaviatuuril saab ülakoma vajutades klahvile mis asub `Ä` klahvist paremal \(sellel on kujutatud `*` ja `'` üksteise all\) ning kahekordse ülakomaga jutumärgi klahvikombinatsiooniga ⇧ + 2 \(SHIFT + 2\)

### Abiinfo ja viited

* Wikipedia: [jutumärgid](https://et.wikipedia.org/wiki/Jutumärgid)

